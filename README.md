(tekst ujednolicony)
1. Uchwała ws. uchwalenia statutu Osiedla
(odrębne dla każdego Osiedla)
2. Uchwała Nr XI/250/2011 z dnia 31 maja 2011 r.
3. Uchwała Nr XXXIII/655/2012 z dnia 29 maja 2012 r.

# STATUT
# OSIEDLA MIASTA RZESZOWA

## I. Postanowienia ogólne.

### § 1

Osiedle Miasta Rzeszowa, zwane dalej „Osiedlem”, jest samorządową jednostką pomocniczą Miasta Rzeszowa.

### § 2

Statuty Osiedli zostały uchwalone: Uchwałą Nr XL/156/2005 Rady Miasta Rzeszowa z dnia 28 czerwca 2005 r., Uchwałą Nr XL/157/2005 Rady Miasta Rzeszowa z dnia 28 czerwca 2005 r., Uchwałą Nr XL/158/2005 Rady Miasta Rzeszowa z dnia 28 czerwca 2005 r., Uchwałą Nr XL/159/2005 Rady Miasta Rzeszowa z dnia 28 czerwca 2005 r., Uchwałą Nr XL/160/2005 Rady Miasta Rzeszowa z dnia 28 czerwca 2005 r., Uchwałą Nr XL/161/2005 Rady Miasta Rzeszowa z dnia 28 czerwca 2005 r., Uchwałą Nr XL/162/2005 Rady Miasta Rzeszowa z dnia 28 czerwca 2005 r., Uchwałą Nr XL/163/2005 Rady Miasta Rzeszowa z dnia 28 czerwca 2005 r., Uchwałą Nr XL/164/2005 Rady Miasta Rzeszowa z dnia 28 czerwca 2005 r., Uchwałą Nr XL/165/2005 Rady Miasta Rzeszowa z dnia 28 czerwca 2005 r., Uchwałą Nr XL/166/2005 Rady Miasta Rzeszowa z dnia 28 czerwca 2005 r., Uchwałą Nr XL/167/2005 Rady Miasta Rzeszowa z dnia 28 czerwca 2005 r., Uchwałą Nr XL/168/2005 Rady Miasta Rzeszowa z dnia 28 czerwca 2005 r., Uchwałą Nr XL/169/2005 Rady Miasta Rzeszowa z dnia 28 czerwca 2005 r., Uchwałą Nr XL/170/2005 Rady Miasta Rzeszowa z dnia 28 czerwca 2005 r., Uchwałą Nr XL/172/2005 Rady Miasta Rzeszowa z dnia 28 czerwca 2005 r., Uchwałą Nr XL/173/2005 Rady Miasta Rzeszowa z dnia 28 czerwca 2005 r., Uchwałą Nr XL/174/2005 Rady Miasta Rzeszowa z dnia 28 czerwca 2005 r., Uchwałą Nr XL/175/2005 Rady Miasta Rzeszowa z dnia 28 czerwca 2005 r., Uchwałą Nr XL/176/2005 Rady Miasta Rzeszowa z dnia 28 czerwca 2005 r., Uchwałą Nr XL/177/2005 Rady Miasta Rzeszowa z dnia 28 czerwca 2005 r., Uchwałą Nr XL/178/2005 Rady Miasta Rzeszowa z dnia 28 czerwca 2005 r., Uchwałą Nr XL/179/2005 Rady Miasta Rzeszowa z dnia 28 czerwca 2005 r., Uchwałą Nr LVIII/123/2006 Rady Miasta Rzeszowa z dnia 23 maja 2006 r., Uchwałą Nr LVIII/124/2006 Rady Miasta Rzeszowa z dnia 23 maja 2006 r., Uchwałą Nr

XXXV/575/2008 Rady Miasta Rzeszowa z dnia 24 czerwca 2008 r., Uchwałą Nr L/825/2009 Rady Miasta Rzeszowa z dnia 24 lutego 2009 r., Uchwałą Nr LXXII/1210/2010 Rady Miasta Rzeszowa z dnia 11 marca 2010 r., Uchwałą Nr LXXII/1211/2010 Rady Miasta Rzeszowa z dnia 11 marca 2010 r.

## **II. Organizacja i zakres działania Osiedla.**

### § 3

Osiedle podejmuje działania poprzez swoje organy.

### § 4

1. Organem stanowiącym Osiedla jest Rada Osiedla, zwana dalej „Radą”.
2. W skład Rady wchodzą członkowie, wybrani przez mieszkańców Osiedla w liczbie ustalonej według zasad określonych w art. 17 ustawy o samorządzie gminnym.

### § 5

1. Organem wykonawczym Osiedla jest Zarząd Osiedla, zwany dalej „Zarządem”.
2. Zarząd wybiera Rada spośród swoich członków.

### § 6

Przewodniczący Rady jest jednocześnie Przewodniczącym Zarządu. 

### § 7

Dla usprawnienia trybu swojej pracy Rada może uchwalić Regulamin Rady.

### § 8

Do wyłącznej właściwości Rady należy podejmowanie uchwał wyrażających opinie w sprawach przekazywanych przez organy Miasta Rzeszowa, Urząd Miasta Rzeszowa, a także inne organy i podmioty, w sprawach dotyczących Osiedla.

### § 9

Zadaniem Zarządu jest organizowanie prac organów Osiedla i gospodarowanie środkami finansowymi, zapisanymi w budżecie Miasta, będącymi w dyspozycji Osiedla.

### § 10

1. Rada spośród swoich członków może wybierać komisje stałe i doraźne. W skład komisji mogą wchodzić osoby spoza Rady, w liczbie nie przekraczającej połowy składu komisji.
2. Komisje podlegają Radzie i przedkładają jej sprawozdania ze swojej działalności.

### § 11

Posiedzenia organów Osiedla odbywają się stosownie do potrzeb, z tym że nie rzadziej niż raz na kwartał.

### § 12

1. Posiedzenia organów Osiedla zwołuje Przewodniczący lub w razie jego nieobecności Zastępca Przewodniczącego.
2. Porządek obrad przedstawia prowadzący posiedzenie. Każdy członek organu Osiedla może zgłosić umotywowany wniosek o zmianę lub uzupełnienie porządku obrad. Wniosek taki poddaje się pod głosowanie.

### § 13

Uchwały organów Osiedla zapadają zwykłą większością głosów w obecności co najmniej połowy składu organu.

### § 14

1. Postanowienia organów Osiedla zapadają w formie uchwał.
2. Uchwały w sprawach, o których mowa w § 8 Rada podejmuje w terminie do 21 dni od daty otrzymania wniosku o wydanie opinii. Niewydanie opinii w tym terminie uważa się za brak stanowiska w sprawie.

### § 15

1. Uchwały organów Osiedla winny zawierać:
   1) numer i datę podjęcia.
   2) nazwę organu podejmującego uchwałę,
   3) merytoryczną regulację.
2. Uchwały podpisuje przewodniczący organu, który podjął uchwałę.

### § 16

Z posiedzeń organów Osiedla sporządza się protokół, który podpisuje przewodniczący posiedzenia i protokolant.

### § 17

Komisje zarówno stałe jak i doraźne, działają w sposób i w zakresie ustalonym przez Radę.

### § 18

Do zakresu działania Osiedla należy dbałość o zaspokojenie potrzeb jego mieszkańców.

### § 19

Działania Rady obejmują w szczególności:

1. Organizowanie i inicjowanie działań i przedsięwzięć organów miasta we wszystkich sprawach wchodzących w zakres zadań miasta.
2. Propagowanie zasad współżycia społecznego oraz dbałość o mienie będące w użytkowaniu mieszkańców osiedla.
3. Współpracę i współdziałanie z właściwymi miejskimi instytucjami w zakresie:

    1. podejmowania działań mających na celu utrzymanie porządku, czystości i bezpieczeństwa publicznego,
    2. ochrony środowiska,
    3. przeprowadzania akcji i konkursów mających na celu rozwój i upiększanie osiedla,
    4. organizowania bazy sportowo - rekreacyjnej na terenie osiedla (placów zabaw, boisk itp.),
    5. wspierania, organizowania i rozwijania różnych form działalności społecznej, kulturalnej i sportowej na osiedlu, w tym organizowanie zajęć dla dzieci i młodzieży promujących zdrowy i aktywny tryb życia,
    6. organizowania różnych form pomocy społecznej, w tym pomocy sąsiedzkiej.
   
4. Opiniowanie spraw dotyczących osiedla, a w szczególności:

   1. studium uwarunkowań i kierunków zagospodarowania przestrzennego miasta oraz miejscowych planów zagospodarowania przestrzennego osiedla, a także ich zmian,
   2. zmiany nazw ulic oraz wprowadzenia nowych nazw na terenie osiedla, 
   3. innych projektów uchwał przekazywanych do zaopiniowania.

5. Występowanie z wnioskami do organów miasta w sprawach:
   
   1. zarządzania i korzystania z mienia komunalnego przekazanego osiedlu, 
   2. określania przeznaczenia środków z budżetu miasta na realizację zadań osiedla,
   3. określania priorytetów realizacji zadań na terenie osiedla.

6.  Podejmowanie inicjatyw i występowanie z wnioskami do organów miasta w sprawach dotyczących osiedla, a w szczególności:
   
    1.  rozwoju i upiększania osiedla,
    2.  utrzymania porządku na terenie osiedla,
    3.  dróg, placów i lokalizacji miejsc parkingowych na terenie osiedla, 
    4.  przeznaczenia lokali użytkowych i lokalizacji usług na działalność, która może być uciążliwa dla mieszkańców,
    5.  prac remontowo – inwestycyjnych na terenie osiedla.

7.  Udział w organizowaniu i przeprowadzaniu konsultacji społecznych. 
8.  Przekazywanie przez Przewodniczącego Rady wniosków, stanowisk i opinii zgłaszanych przez mieszkańców organom miasta.
9.  W przypadku nieuwzględnienia opinii i wniosków Rady, powinno być pisemne wyjaśnienie przyczyny ich nieuwzględnienia.

### § 20

Osiedle, poprzez swoje organy winno współpracować z radnymi ze swojego terenu, organizując spotkania mieszkańców z radnymi oraz dyżury radnych.

## **III. Zasady i tryb wyborów organów Osiedla.**

### § 21

1. Mieszkańcy Osiedla na zasadach i w trybie niżej określonym przeprowadzają wybory do Rady.

2. Wybory odbywają się na zebraniu mieszkańców Osiedla w miejscu i terminie określonym przez Radę Miasta Rzeszowa.

3. Wybory organizuje i przeprowadza Urząd Miasta we współpracy z radnymi z terenu Osiedla, w którym odbywają się wybory oraz Zarządem ustępującej Rady.

### § 22

1. Wybory są ważne, jeżeli uczestniczyło w nich co najmniej 80 osób figurujących w gminnym rejestrze mieszkańców z danego Osiedla.

2. Jeżeli z powodu niedostatecznej frekwencji wybory w pierwszym terminie nie odbyły się, nie później niż po 60 dniach przeprowadza się wybory w drugim terminie. W takim przypadku do ważności wyborów niezbędna jest obecność co najmniej 50 osób figurujących w gminnym rejestrze mieszkańców z danego Osiedla.

3. W razie niedokonania wyboru Rady, Rada Miasta może zarządzić przeprowadzenie wyborów ponownych .

4. Na pisemny wniosek podpisany przez uprawnionych do głosowania mieszkańców Osiedla w liczbie określonej w ust. 1, złożony nie wcześniej niż po upływie 6 miesięcy od poprzedniego zebrania wyborczego, Rada Miasta zarządza kolejne wybory Rady. Dla ważności tak zorganizowanych wyborów musi być również spełniony wymóg wynikający z ust. 1.

5. Inicjatorzy zbierania podpisów pod wnioskiem są zobowiązani zawiadomić Radę Miasta o swoim zamiarze i dostarczyć podpisy w wymaganej ilości, w terminie do dwóch miesięcy od dnia zawiadomienia.

### § 23

1. Wybory do Rady Osiedla są powszechne – prawo wybierania ma każda osoba zameldowana na pobyt stały lub pobyt czasowy na terenie Osiedla, która najpóźniej w dniu wyborów kończy 18 lat.
2. W głosowaniu mogą brać udział mieszkańcy danego Osiedla znajdujący się w gminnym rejestrze mieszkańców, tj. osoby stale zameldowane na pobyt stały i pobyt czasowy na terenie Osiedla. Jeżeli mieszkaniec Osiedla jest zameldowany na pobyt stały i czasowy na terenie Rzeszowa, to w wyborach do Rady będzie brane pod uwagę tylko zameldowanie na pobyt stały, w którym przysługuje prawo wybierania.
3. Przed przystąpieniem do głosowania wyborca okazuje pracownikowi Urzędu Miasta, dokument stwierdzający jego tożsamość.
4. Przed wydaniem kart do głosowania pracownik Urzędu Miasta Rzeszowa sprawdza, czy dana osoba figuruje w gminnym rejestrze mieszkańców.
5. Kandydatem na radnego Rady Osiedla może być obywatel polski, który figuruje w gminnym rejestrze mieszkańców.

### § 24

1. Wybory są równe - wyborcy biorą udział w wyborach na równych zasadach. 2. Wybory są bezpośrednie - wyborcy wybierają bezpośrednio spośród kandydatów zgłoszonych w Osiedlu.

3. Zgłaszanie kandydatów odbywa się na zebraniu wyborczym

### § 25

Wybory odbywają się w głosowaniu tajnym. Karty do głosowania wrzuca się do opieczętowanej urny wyborczej.

### § 26

1. Wybory członków Zarządu odbywają się bezpośrednio po ogłoszeniu wyników wyborów Rady.

2. Na czele Zarządu stoi Przewodniczący, wybierany przez Radę bezwzględną większością głosów ustawowego składu Rady w głosowaniu tajnym. Rada wybiera również nie więcej niż dwóch Zastępców Przewodniczącego oraz Sekretarza w głosowaniu tajnym zwykłą większością głosów, w obecności co najmniej połowy ustawowego składu Rady.

3. W razie niewybrania Przewodniczącego lub Zarządu w terminie jednego miesiąca od dnia wyboru Rady, Rada ulega rozwiązaniu, a Rada Miasta zarządza ponowne wybory.

### § 27

1. Wybory do Rady zarządza Rada Miasta, określając datę i miejsce przeprowadzenia wyborów.

2. Uchwała ta winna być ogłoszona poprzez rozplakatowanie co najmniej na 14 dni przed datą wyborów Rady.

3. Kadencja organów Osiedla upływa z dniem odbycia zwołania pierwszego w nowej kadencji Rady Miasta zebrania wyborczego w danym Osiedlu.

### § 28

1. Wybory do Rady przeprowadza komisja, w skład której wchodzą: radny wskazany przez komisję Rady Miasta właściwą do współpracy z samorządami osiedlowymi, od 1 do 3 pracowników Urzędu Miasta Rzeszowa oraz co najmniej jeden przedstawiciel mieszkańców Osiedla wybrany w głosowaniu jawnym.

2. Członkiem Komisji nie może być osoba kandydująca do Rady.
   
### § 29

Do zadań Komisji należy:

1. Stwierdzenie, że zebranie jest władne przeprowadzić ważne wybory.
2. Przyjmowanie zgłoszeń kandydatów do Rady.
3. Przeprowadzanie głosowania.
4. Ustalenie i ogłoszenie wyników głosowania.
5. Sporządzenie protokołu z przebiegu głosowania.
6. Powiadomienie Rady Miasta o wynikach głosowania.

### § 30

Osoby wchodzące w skład Komisji pełnią swe funkcje społecznie. 

### § 31

1. Głosowanie odbywa się na kartach do głosowania opatrzonych pieczęcią Rady Miasta.
2. Na karcie do głosowania umieszcza się w porządku alfabetycznym nazwiska i imiona kandydatów.

### § 32

1. Nie ogranicza się liczby kandydatów zgłaszanych przez wyborców. 
2. Osoba kandydująca do Rady winna - osobiście lub na piśmie - wyrazić na to zgodę.
3. Komisja akceptuje listę osób, biorących udział w głosowaniu.

### § 33

1. Wyborca otrzymuje kartę do głosowania i zakreśla kółkiem numer, przy którym umieszczony jest kandydat, bądź kandydaci, na których głosuje.
2. Głos uważa się za ważny, jeżeli na karcie do głosowania wyborca zakreślił - w sposób ustalony w ust. 1 - co najmniej jedną osobę, ale nie więcej niż liczba wybieranych członków Rady.
3. Nieważne są głosy oddane na kartach do głosowania innych, niż określone w § 31 ust. 1.

### § 34

1. Za wybranych uważa się kandydatów, którzy uzyskali największą liczbę głosów.
2. W przypadku uzyskania przez dwóch lub więcej kandydatów równiej liczby głosów, to wynik głosowania ustala się poprzez losowanie dokonane przez Komisję.”;

### § 35

Komisja, niezwłocznie po zakończeniu głosowania, sporządza protokół i przekazuje go do Biura Rady Miasta Rzeszowa. Protokół podpisują wszystkie osoby wchodzące w skład Komisji.

### § 36

1. Wygaśnięcie mandatu członka Rady następuje na skutek:

   1) śmierci,
   2) zrzeczenia się mandatu,
   3) utraty prawa wybieralności,
   4) odwołania.

2. Odwołanie członka Rady może być dokonane na wniosek Rady lub Zarządu Osiedla i dotyczy osoby, która:
   
    1. uchyla się od udziału w pracach Rady,
    2. została skazana prawomocnym wyrokiem sądu,
    3. swoim zachowaniem budzi nieufność wyborców, nadużywa uprawnień związanych z pełnioną funkcją, bądź działa na szkodę Osiedla. 

3. Wygaśnięcie mandatu na skutek odwołania stwierdzają na wspólnym posiedzeniu właściwe merytorycznie komisje Rady Miasta. Od decyzji komisji przysługuje w terminie jednego miesiąca odwołanie do Rady Miasta, której decyzja jest ostateczna.

### § 37

1. W przypadku wygaśnięcia mandatu członka Rady, w jego miejsce wstępuje osoba, która w wyborach do Rady uzyskała największą liczbę głosów i która wyrazi na to zgodę. Przy równej liczbie głosów o pierwszeństwie decyduje losowanie przeprowadzone przez Przewodniczącego Zarządu w obecności co najmniej połowy ustawowego składu Rady. Zastrzeżenie z § 14 stosuje się odpowiednio.

2. Jeżeli obsadzenie mandatów w trybie określonym w ust. 1 nie jest możliwe, Rada Osiedla może zarządzić wybory uzupełniające.

3. Wybory uzupełniające muszą być przeprowadzone, jeżeli liczba członków Rady zmniejszyła się poniżej 2/3 jej ustawowego składu. W takim przypadku wybory uzupełniające zarządza Rada lub Rada Miasta.

4. O terminie przeprowadzenia wyborów uzupełniających powiadamia się mieszkańców Osiedla co najmniej na 14 dni przed datą wyborów. 5. Do przeprowadzenia wyborów uzupełniających stosuje się odpowiednio przepisy § 22 ust. 1 i 2 niniejszego Statutu.

6. Jeżeli, pomimo przeprowadzenia wyborów uzupełniających, liczebność Rady nie przekroczyła 3/4 jej ustawowego składu, Rada ulega rozwiązaniu.

### § 37a

1. W razie złożenia rezygnacji z pełnionej funkcji przez członka Zarządu, Rada winna przyjąć tę rezygnację uchwałą, zwykłą większością głosów, w obecności co najmniej połowy składu Rady, w głosowaniu jawnym na najbliższym posiedzeniu. Niepodjęcie uchwały w tej sprawie przez Radę w terminie do końca miesiąca kalendarzowego następującego po miesiącu, w którym złożono rezygnację, oznacza przyjęcie rezygnacji tej osoby.
2. Wyboru nowego członka Zarządu dokonuje się w ciągu 3 miesięcy od przyjęcia jego rezygnacji.
3. W razie złożenia rezygnacji przez Przewodniczącego, do czasu wyboru nowego Przewodniczącego posiedzenia Rady zwołuje i przewodniczy im Zastępca Przewodniczącego, a w przypadku niemożności, najstarszy wiekiem członek Rady.
4. Przy wyborze nowego członka Zarządu, przepis § 26 ust 2, stosuje się odpowiednio.
5. W razie niewybrania nowego Przewodniczącego w terminie określonym w ust. 2, cały Zarząd ulega rozwiązaniu.
6. Jeśli w terminie 1 miesiąca od rozwiązania Zarządu, nadal nie dojdzie do wyboru nowego Zarządu, Rada ulega rozwiązaniu.

### § 38

1. Odwołanie Rady w trakcie kadencji może nastąpić przez Radę Miasta na wniosek podpisany przez co najmniej 15 % wyborców danego Osiedla znajdujących się w gminnym rejestrze mieszkańców.

2. Wzór listy osób popierających wniosek o odwołanie Rady stanowi załącznik do niniejszej uchwały.

3. Inicjatorzy zbierania podpisów pod wnioskiem, o którym mowa w ust. 1 są zobowiązani zawiadomić Radę Miasta o swoim zamiarze i dostarczyć podpisy w wymaganej ilości, w terminie do 60 dni od daty zawiadomienia Rady Miasta. 4. Rada Miasta zawiadamia Radę Osiedla, której dotyczy wniosek o odwołanie, o złożeniu wymaganej ilości podpisów. Wówczas Rada Osiedla na podstawie analizy dostarczonych list, może w terminie 14 dni od jej zawiadomienia zgłosić zastrzeżenia do ich wiarygodności.

5. Zastrzeżenia rozpatrują na wspólnym posiedzeniu komisje, o których mowa w § 41 i § 43 niniejszego Statutu. O terminie posiedzenia z co najmniej 3 - dniowym wyprzedzeniem zawiadamiani są przedstawiciele wnioskodawców i Rada Osiedla. 6. Jeżeli ilość poprawnie złożonych podpisów jest mniejsza niż to wynika z ust. 1, komisje odrzucają wniosek o odwołanie Rady.

7. Ponowny wniosek o odwołanie Rady może być złożony nie wcześniej niż po upływie 6 miesięcy od posiedzenia Komisji.

8. Prawomocny wniosek o odwołanie Rady jest kierowany do Rady Miasta, która na najbliższym posiedzeniu odwołuje Radę i wyznacza miejsce oraz termin ponownych wyborów Rady.

## **IV. Zakres kontroli oraz nadzoru nad działalnością organów Osiedla.**

### § 39

Osiedle prowadzi gospodarkę finansową w ramach budżetu Miasta Rzeszowa, zgodnie z przepisami prawa.

### § 40

Obsługę finansowo-księgową w zakresie dysponowania środkami finansowymi Osiedla prowadzi Urząd Miasta Rzeszowa, zaś nadzór Skarbnik Miasta Rzeszowa.

## **V. Postanowienia końcowe.**

### § 41

Osiedle poprzez swoje organy współpracuje z Radą Miasta za pośrednictwem Komisji odpowiedzialnej za współpracę z samorządami osiedlowymi.

### § 42

W sprawach nie uregulowanych niniejszym Statutem mają zastosowanie, w szczególności przepisy:

1. Ustawa z dnia 8 marca 1990 roku o samorządzie gminnym,

2. Statut Miasta Rzeszowa.

### § 43

Wątpliwości na tle stosowania niniejszego Statutu rozstrzygają stosowne Komisje Rady Miasta w trybie i na zasadach ustalonych dla prac tych Komisji.

### § 44

Uchwała w chodzi w życie po upływie 14 dni od dnia ogłoszenia w Dzienniku Urzędowym Województwa Podkarpackiego.













## Załącznik do Uchwały 

**LISTA OSÓB POPIERAJĄCYCH WNIOSEK Z DNIA ................................................ O ODWOŁANIE RADY OSIEDLA ...............................................................................**

| **Lp.** | **Imię i nazwisko** | **PESEL** | **Ulica, nr domu** | **Podpis** |
| --- | --- | --- | --- | --- |
| **1.** |  |  |  |  |
| **2.** |  |  |  |  |
| **3.** |  |  |  |  |
| **4.** |  |  |  |  |
| **5.** |  |  |  |  |
| **6.** |  |  |  |  |
| **7.** |  |  |  |  |
| **8.** |  |  |  |  |
| **9.** |  |  |  |  |
| **10.** |  |  |  |  |
| **11.** |  |  |  |  |
| **12.** |  |  |  |  |
| **13.** |  |  |  |  |
| **14.** |  |  |  |  |
| **15.** |  |  |  |  |
| **16.** |  |  |  |  |
| **17.** |  |  |  |  |
| **18.** |  |  |  |  |
| **19.** |  |  |  |  |
| **20.** |  |  |  |  |
| **21.** |  |  |  |  |
| **22.** |  |  |  |  |
| **23.** |  |  |  |  |
| **24.** |  |  |  |  |
| **25.** |  |  |  |  |

**LISTA OSÓB POPIERAJĄCYCH WNIOSEK Z DNIA ................................................ O PONOWNE WYBORY DO RADY OSIEDLA…………………………………………..**

| **Lp.** | **Imię i nazwisko** | **PESEL** | **Ulica, nr domu** | **Podpis** |
| --- | --- | --- | --- | --- |
| **1.** |  |  |  |  |
| **2.** |  |  |  |  |
| **3.** |  |  |  |  |
| **4.** |  |  |  |  |
| **5.** |  |  |  |  |
| **6.** |  |  |  |  |
| **7.** |  |  |  |  |
| **8.** |  |  |  |  |
| **9.** |  |  |  |  |
| **10.** |  |  |  |  |
| **11.** |  |  |  |  |
| **12.** |  |  |  |  |
| **13.** |  |  |  |  |
| **14.** |  |  |  |  |
| **15.** |  |  |  |  |
| **16.** |  |  |  |  |
| **17.** |  |  |  |  |
| **18.** |  |  |  |  |
| **19.** |  |  |  |  |
| **20.** |  |  |  |  |
| **21.** |  |  |  |  |
| **22.** |  |  |  |  |
| **23.** |  |  |  |  |
| **24.** |  |  |  |  |
| **25.** |  |  |  |  |


